Терористични атаки разтърсиха центъра на Виена снощи. Няколко въоръжени мъже откриха огън малко след 20 ч. местно време на оживена улица.

На прицел бяха взети шест места в центъра, сред които зона близо до главната синагога и зоната до операта. На този етап не може да се каже дали синагогата е била основната мишена на атаката. Нападението е започнало, след като тя вече е била затворена.

Според разследващите, мъжете са използвали автомати. Един от нападателите е застрелян от полицията. Убит е минувач, а после в болница починала тежко ранена жена. В болници са още 14 ранени. Шест от тях са в тежко състояние. Нападенията станаха няколко часа преди влизането в сила на нова национална изолация в Австрия заради коронавирусната пандемия, и много хора са били навън по улиците.

„Ситуацията е много напрегната, особено във федералната столица Виена. Един извършител е ликвидиран, но няколко други все още са на свобода. От това, което виждаме, те са много добре оборудвани, имат автоматични оръжия и са много професионално подготвени. Това определено е терористична атака. Ранените са лекуват в болници. Има един полицай, който е прострелян, но слава Богу, не е в смъртна опасност”, заяви канцлерът на Австрия Себастиан Курц.

„Бяхме си вкъщи по време на атаката. Към края на работния ден вчера имаше много хора по улиците. Налагат карантина и хората използваха последните си шансове за разходка. Заведенията бяха пълни“, разказва българката Елица Деневски.

Тя добавя, че към 20:30 часа започва да се появява информация за случилото се в интернет. Започват и да се чуват много полицейски сирени.

„Шест точки в центъра са били обект на атака. Те са били в доста близък периметър. Не става дума за отделни места. Информацията на властите е, че един от нападателите е обезвреден“, добавя тя.

Един от терористите във Виена е успял да избяга и в момента се издирва. Властите в австрийската столица призовават гражданите в централните части на излизат от домовете си и дори да не пускат децата си на училище. По последни данни трима нса убити и 14 са ранени. 

Както съобщихме, няколко въоръжени мъже откриха огън малко след 20 ч. местно време на оживена улица. На прицел бяха взети шест места в центъра, сред които зона близо до главната синагога и зоната до операта. На този етап не може да се каже дали синагогата е била основна мишена на атаката. Нападението е започнало, след като тя вече е била затворена. Антисемитският мотив обаче не се изключва.

Един от нападателите е бил застрелян от полицията. Нападателите обаче са убили и един минувач, а после в болница почина и една от тежко ранените. В болници са още 14 ранени. Шест от тях са в сериозно състояние.

Имало е предупреждения в социалните мрежи, както нападателите са оправдавали постъпките си с пророка Аллах.

Свидетели разказват, че са видели лице с автоматично оръжие, което тичало и стреляло безразборно. Един от свидетелите говори за най-малко 50 произведени изстрела.

Силите за сигурност веднага са отцепили района, а хора са останали блокирани в барове и ресторанти. Там сервитьорите са изгасили осветлението и са призовали клиентите да се отдръпнат от прозорците. След няколко часа някои от блокираните в заведенията хора са получили разрешение да се приберат у дома, други пък са били настанени безплатно в хотел в центъра.

„Ситуацията е много напрегната, особено във федералната столица Виена. Един извършител е ликвидиран, но няколко други все още са на свобода. От това, което виждаме, те са много добре оборудвани, имат автоматични оръжия и са много професионално подготвени. Това определено е терористична атака. Ранените са лекуват в болници. Има един полицай, който е прострелян, но слава Богу, не е в смъртна опасност”, заяви канцлерът на Австрия Себастиан Курц.

Нападенията бяха осъдени от италианския и британския премиер, от френския президент, от генералния секретар на ООН, от ЕС и от германското външно министерство. Руското външно министерство изрази съболезнования на Австрия.

Американската организация "SITE Intelligence group", която следи за дейността на терористите в Интернет, твърди, че джихадистите са нарекли стрелбата във Виена "отмъщение за участието на Австрия в американската коалиция срещу терористичната група" Ислямска държава ".
 
"Джихадистите заявиха, че нападението във Виена е част от отплатата за участието на Австрия в ръководената от САЩ коалиция", заяви в понеделник групата за разузнаване на SITE в Туитър.
 
Припомняме, че в центъра на австрийската столица в понеделник вечерта имаше стрелба на шест места, включително близо до синагогата. Двама души са убити, като единият загина на място, а другият – от раните си в болницата, 14 са ранени, включително един полицай. Един от стрелците е убит от полицията. Според полицията, няколко добре въоръжени мъже са започнали стрелбата.
 
Ранените се лекуват в общо шест болници, обясни медицинският директор на Виенската здравна асоциация Майкъл Биндер. Състоянието на шестима от тях е тежко. Властите официално обявиха, че е имало 6 атаки на хора със снайпери. 
 
Вътрешният министър Карл Нехамър и австрийският канцлер Себастиан Курц нарекоха виенската атака терористична атака. Препоръчва се на населението да избягва обществени места и транспорт, както и да не разпространява снимки и видеоклипове от работата на специалните служби. Мащабна силова специална операция за издирване и залавяне на престъпници продължава в града няколко часа.

Разделени и дори поляризирани са мненията по въпросите на коронавируса у нас в момента. Обществото не изглежда готово за нови форми на затваряне, макар и тази мисъл да не звучи вече толкова шокиращо, колкото през лятото. Личи влиянието на „алтернативни разкази“, но дори и при това положение, няма мнозинство срещу носенето на маски, например. Никак не са малко обаче хората, които намират за прекалено панически тона на медии, а и на институции.  

Изводите са от единадесетата вълна на бърз телефонен сондаж по темата „коронавирус“, проведена от „Галъп интернешънъл“ между 28 октомври и 1 ноември. В проучването са участвали 800 пълнолетни български граждани. 1% се равнява на около 55 хил. души. Абсолютна максимална грешка ±3.3 при 50% дялове.

Мненията са разделени по въпроса дали българското правителство се справя с коронавируса. Обществените оценки за работата на правителството по темата „коронавирус“ изглеждат по-неблагоприятни в сравнение с пролетта и лятото, макар да остават по-добри от общите оценки за работата на правителството.  

На границата на октомври и ноември общо 44,5% са напълно съгласни (15,1%) или по-скоро съгласни (29,4%), че правителството се справя добре със ситуацията с коронавируса, а общо 53,6% са по-скоро несъгласни (25,2%) или напълно несъгласни (28,4%). През пролетта делът на положителните оценки беше преминал и 70% и това се дължеше на бързата реакция, на страха, който навсякъде по света накара хората да забравят политическите различия, както и в крайна сметка на сравнително ниския брой отчетени в България случаи. През лятото обаче, с новия ръст на случаи, имаше и разколебаване в оценката. С решителния ръст през есента, а и вероятно с новия политически контекст от лятото насам, оценките са по-ниски.

Мненията са почти равно разделени и по въпроса дали са необходими отново твърди ограничителни мерки. От лятото насам явно има и известно „свикване с мисълта“ – вероятно заради новините от други европейски страни. Ако при предходния скок, през лятото, около 60% са били несъгласни, а под 40% – съгласни, сега отговорите са в съотношение 50,8% съгласни (21,8% по-скоро съгласни и 29% напълно съгласни) срещу 47,6% несъгласни (18,6% по-скоро несъгласни и 29% напълно несъгласни). Въпреки тази тенденция и ръста на новите случаи обаче, ясно мнозинство в подкрепа на нови мерки липсва – за разлика от настроенията през пролетта, когато по много критерии личеше сериозна обществена готовност за повече ограничаване.

42,5% от българите признават, че им е писнало от всякакви ограничения. Все пак, мнозинство от 54,8% не приемат подобна позиция. Известен дял се колебаят.

Явно, когато става дума за мерките, българите биха искали да разчитат повече на личната си отговорност – както беше отбелязано и през лятото. Предстои да се разбере обаче колко сериозна е тя. Например, мнозинство, макар и крехко (50,6%), приема, че маските осигуряват добра защита. 45,7% са на обратното мнение, а има и известен дял колебаещи се. В общи линии, българите явно показват разбиране към мерките и необходимостта от тяхното съвестно спазване, но явно личи, че немалки дялове предпочитат да вярват и в алтернативни истории.

Последното ясно личи и в отношението към тестовете: 53,2% се приемат съмнението в тяхната надеждност. 31,4% им вярват напълно. Тук обаче зоната на затрудняващите се да отговорят е закономерно висока – 15,4%.

В края на октомври 21,9% избират опцията „Коронавирусът е смъртоносна опасност за човечеството и едно от най-страшните неща, което хората са преживявали“. 52,2% избират по-умереното „Коронавирусът е опасен, но в крайна сметка е просто силен грип“. 24,3% намират, че „Коронавирусът не е сериозна опасност и напрежението около него е по-скоро шумотевица и паника“.

Дяловете на тези три реакции – паническа, тревожна и спокойна – варираха в годината. Винаги надделяваше междинното възприятие, но с различни нюанси. Например, в началото паниката набъбна, за да почне после постепенно да спада и да стигне ниски нива през лятото. Сега обаче отново показва признаци на ръст. Спокойната реакция пък е в най-високото си ниво от началото на пролетта насам. Междинната реакция сега остава с най-висок дял измежду трите опции, но като че ли е в най-ниските си нива от началото на пандемията въобще.

Така се оказва, че двете крайности – паническа или спокойна – са заели „територия“ за сметка на умерено тревожната реакция. Това е известен белег на поляризация на мненията – още един симптом на разделено обществено мнение.

Много осезаема е тревогата за здравната система. 76,2% споделят страха, че евентуално няма да могат да разчитат на здравната система при нужда. 21,7% явно не изпитват такъв страх, а има и известен дял колебаещи се.

75,7% намират обаче, че медиите създават и излишна паника. 62,3% виждат подобна вина у институциите. Очевидно, не са малко и хората у нас, които не са склонни да преувеличават опасността и биха желали по-спокойна публична среда.

През последните няколко години отношенията между България и Република Северна Македония се характеризират с нарастваща интензивност на съвместни инициативи и събития в редица области като политика, култура, икономика и др. На 1 август 2017 г. беше подписан и Договор за приятелство, добросъседство и сътрудничество между Република България и Република Северна Македония. България е и една от страните, които активно отстояват каузата за присъединяването на страните от Западните Балкани към ЕС поради ползите, които подобно разширяване ще донесе за региона и ЕС – подобрена инфраструктура и цялостно икономическо развитие на Балканите, гаранция за сигурността и стабилността в този регион на Югоизточна Европа (ЮИЕ) и др. Същевременно, поради насложилите се исторически пластове, различни политически интереси през годините и провежданите политики на промяна на идентичността на част от населението в географския регион Македония, са налице сериозни разногласия между България и Република Северна Македония относно исторически факти, касаещи общата история, генезиса на езика и етническата идентичност. Това напрежение придобива особено силен политически израз в периода преди началото на преговорите за членство на Северна Македония в ЕС и евентуалната възможност България да наложи вето на този процес, ако не бъде постигнат компромис по спорните въпроси.

Алфа Рисърч проведе национално представително проучване сред 800 пълнолетни граждани от цялата страна на базата на стратифицирана по регион и тип населено място извадка и подбор на респондентите по квота, възпроизвеждаща социално-демографската структура на страната. Информацията е събрана по телефона в периода 26-29 октомври 2020г. Проучването има за цел да регистрира нагласите на българските граждани относно позициите на България преди започването на преговори на Северна Македония с ЕС.

В самото начало трябва да отбележим, че данните от проучванията на общественото мнение не могат да решават исторически спорове, нито да заместват политическите и дипломатически контакти между две страни. Те обаче са много важен индикатор за това как се развиват отношенията между два народа, особено съседски, каква е степента на подкрепа за определени политики на националните правителства и за приемане/респ. отхвърляне на принципи, въз основа на които да се изграждат междудържавните отношения.

На база на националното представително проучване могат да се направят няколко основни извода за нагласите на българското обществено мнение по тези въпроси:

Налице е сериозно влошаване на образа на Северна Македония сред българските граждани. Ако допреди десетина години тя се смяташе за една от най-близките и добрсъседски настроени към нас държави на Балканите, в момента едва 21.9% от пълнолетните българи я определят като такава. Двойно повече са хората, които смятат за найдоброжелателна от нашите съседи Румъния (41.5%), следвана от Гърция (37.1%). Третото място, но с доста по-нисък дял, 23% ,се заема от Турция. 22% смятат за близка и доброжелателна Сърбия и на последно място – с 21.9% се нарежда Северна Македония. Сходно проучване на агенцията преди една година показа почти идентични нагласи по отношение на съседните страни, като отново Северна Македония беше разглеждана в най-негативна светлина. Очевидно, споровете около историята, езика, идентичността, малцинствата и антибългарската кампания в Северна Македония са повлияли трайно негативно на българското обществено мнение. И това, при положение, че почти всеки пети (19%) заявява, че има в рода си хора с корени в географската област Македония – т.е. независимо, че много хора се чувстват близки и свързани с тази страна, кампанията, която тя води към България, сериозно ерозират нейния образ.

Спорен въпрос, който периодически се повдига е, как се е самоопределяло в миналото мнозинството от населението на Република Македония и какъв език е говорило. Едва 9.2% от анкетираните смятат, че в миналото населението на днешната Република Северна Македония не се е самоопределяло като българско. Според огромното мнозинство, 79.3%, това е манипулация на историческите факти. Трябва да се подчертае, че тази позиция се споделя почти еднакво в различните възрастови, образователни и социални групи, както и независимо от факта, дали анкетираните имат в рода си хора с потекло от този край или не. Важно е и това, че тази оценка не води до желание за преразглеждане на съвременните реалности и непризнаване на Македония като самостоятелна държава, но тя е остра реакция срещу подмяната на исторически факти и създаване на антибългарски настроения в нашата съседка.

По отношение на основния политически въпрос – каква трябва да е принципната позиция на България относно започването на преговори на Северна Македония за членство в ЕС – общественото мнение е изключително категорично. 83.8% не са съгласни България да подкрепи Република Северна Македония за членство в ЕС, докато не бъде постигнато съгласие относно факти от историческото минало на България. Според 10.2% България трябва безусловно да я подкрепи, независимо от нейното отношение към факти от нашето историческо минало. Едва 5.9% нямат мнение по въпроса, което е индикатор за висока степен на определеност на мненията.

По голяма част от спорните въпроси, които България поставя и като изисквания пред Северна Македония, за да даде съгласие за началото на преговорите, българското обществено мнение е настроено компромисно – без жертване на историческо минало и достойнство, но и без крайно радикални позиции.

• 54.1% подкрепят България да признае съвременната македонската идентичност, ако Северна Македония признае, че в началото на 20-ти век огромната част от населението й се самоопределя като българско, а изграждането на нова "македонска национална идентичност„ започва след 1944 г., без да засяга гражданите на България и техните предци. 29.5% застъпват по-крайната позиция, че България изобщо не бива да признава съществуването на съвременна македонска идентичност, а 6% са на противоположната позиция – за безусловно признаване на тази идентичност.

• По-слабо изразени са компромисните позиции по отношение на езика. Тук 42.4% смятат, че България трябва да признае съществуването на македонски език, само ако Република Северна Македония признае съответно, че този език е започнал да се създава през 1944 г. на база на западните български диалекти. 45.5% обаче смятат, че не трябва да се признава съществуването на отделен македонски език. 4.5% са в полза на безусловното му признаване.

• 67.2% подкрепят България да даде съгласие за начало на преговорите за членство на Република Северна Македония в ЕС, ако тя се откаже от антибългарската основа, върху която изгражда съвременната си идентичност, отричайки българската идентичност на възрожденци като братя Миладинови, или революционери като Гоце Делчев. 15.8% са против, а 17% нямат мнение по въпроса.

• 76.1% подкрепят България да даде съгласие за начало на преговорите за членство на Република Северна Македония в ЕС, ако тя се съгласи да премахне текстовете от учебниците и паметниците на които пише "български фашистки окупатор" по отношение на българската администрация през Втората Световна война. 10.5% са против, 13.4 – нямат мнение, или не се интересуват от въпроса.

• От своя страна, насилствената македонизация на населението от Пиринския край през периода 1944- 1948г. среща също толкова негативни оценки, както и опитът да се отрича българското самосъзнание на част от населението на днешна Северна Македония. 71.6% имат отрицателно мнение към тази политика, определяйки я като насилствена промяна на българското самосъзнание на хората от региона. 10.2% я приемат за правилна, стоейки на позицията, че е трябвало да се формира македонско самосъзнание. Почти една пета са слабо запознати с този процес и не могат а изразят отношение.

Общият извод, който може да бъде направен въз основа на проучването е, че българското обществено мнение не споделя претенции, или негативизъм към самоопределението на съвременната македонска държава и подкрепя нейния европейски път. Същевременно, то е много негативно настроено към подмяната на исторически факти, манипулативното формиране на антибългарски настроения и на тази база – изостряне на отношенията между двете страни. Макар и да са налице някои по-радикални настроения относно езика и идентичността на гражданите на Северна Македония, мнозинството българи подкрепят намирането на компромис. Много слаба е обаче подкрепата за безусловната „зелена светлина“ пред членство на Северна Македония в ЕС, без да са изчистени ключови спорни въпроси.

Учителските заплати ще са от 125-130% от средната заплата за страната. Ако искаме добро образование, трябва да имаме добри учители. Предвидени са 60 млн. лева. Минимална заплата става 1300 лева за преподавател. Това зави министърът на образованието Красимир Вълчев, като подчерта, че парите в неговия сектор никога не са били толкова много. 

Относно преминаването на обучение в онлайн среда министър Вълчев заяви, че сега решенията да се вземат на училищно или областно ниво и целта е да се действа локално. Следващите дни ще дадем указания към училищата или областните щабове. В София ситуацията като че е най-тревожна, каза той пред БНТ.

Няма да има централизирано решение, ще се съобразим със стойностите по места. Целта ни е максимум присъствено решение - и в Германия, Франция, Англия стремежът е последно да се затварят училищата. Понякога ситуацията е много по-различна от тази, която могат да обхванат всички критерии, призна образователният министър.

Не е възможен ефективния образователен процес с постоянно носене на маски. Който желае от учениците, може да носи маска. Учителите, които влизат в различни класове, трябва да носят маска, поясни мерките в училище министър Вълчев.

Днес ще се обсъждат мерките и правилата за онлайн обучение. Най-често ще превключват гимназиален, по-малко желано за прогимназиален и в краен случай - за малките ученици. До 2 седмици няма да се подобри ситуацията. Обмисляме редуване така че учителите да не са само в къщи продължително време.

Частните езикови школи не трябва да бъдат от тези организации, които затварят първи. Подкрепям ги. Те надграждат това, което се случва в образователната система и не бива да са сред първите затварящи. Не мога да гарантирам, че спазват мерките, не мога да ги накажа, ако не ги спазват, обясни образователният министър.

Запитан за заниманията по спорт, танци, той обясни, че ще действат локално. 650 учители са заразени в училище. Няма достатъчно заместващи учители. Има повишен дял на учителите, подали молба за отпуск. Голяма част от учителите, готови да заместват, са в пенсионна възраст. Детските градини ще продължат да работят.

Нямаме намерение да затваряме детските градини. Правя промяна, за да могат децата да отсъстват повече дни по решение на родителите, сега е 20 дни по решение на родителите. Детските градини и в ранна предучилищна възраст не е желателно взаимодействие на децата с екрани - изследване показва, че то вреди на тяхното развитие, мотивира се Вълчев.

На въпрос дали с онлайн обучението не се пазят предимно учителите, той каза, че няма категорични изследвания до каква степен учениците са преносители на коронавируса. По данните, които събираме заразените ученици са 10 пъти по-малко проценти от заразените учители в страната.

Относно Плана за възстановяване и устойчивост на България, Вълчев каза, че 780 училища ще получат пари за модернизация на кабинетите или стенд центрове по математика и природни науки. До 5-6 г. всички училища ще бъдат санирани. Ще имаме електронно безплатно съдържание по всички учебни програми. Ще има специализиран софтуер на учителите да започнат да правят такива уроци, обясни Вълчев.

Образователните системи са предоставени за реална среда с учител, но закупихме 16 000 устройства. Нямаме учители, които да не преподават заради липса на устройства.

Самият министър се включи в ефира на БНТ от дома си, където е карантиниран, заради контакт със заразено лице, утре ще излезе резултата от неговия ПСР тест.

